A legfelkapottabb sorozatok a Netflixen



Money Heist - A Nagy Pénzrablás

A nagy pénzrablás (spanyolul: La Casa De Papel) 2017-ben bemutatott spanyol bűnügyi drámasorozat, amit Álex Pina eredetileg két egységből álló minisorozatnak tervezett. Az első, 15 epizódos évadot az Antena 3 csatorna sugározta 2017. május 2-től november 23-ig. Még azon az év végén a Netflix megszerezte a sorozat nemzetközi streaming jogait, majd újravágta a sorozatot 22 rövidebb epizódra, amit világszerte kiadott 2017. december 20-án és 2018. április 6-án. Ekkor jelentősen megnövelt költségvetéssel 16 epizód erejéig folytatta a sorozatot. A harmadik, 8 epizódos rész 2019. július 19-én, a negyedik rész 2020. április 3-án jelent meg. Az 5. évad első fele 2021. szeptember 3-án jelent meg, a második fele pedig 2021. december 3-án fog.




Breaking Bad - Totál szívás

A Totál szívás (eredeti angol címén Breaking Bad) Vince Gilligan által készített díjnyertes amerikai drámasorozat. A műsor az új-mexikói Albuquerque városában készült 2008 és 2013 között és története is ott játszódik. Főszereplője Walter White (Bryan Cranston) középiskolai kémiatanár, akinél előrehaladott stádiumú tüdőrákot állapítanak meg. Később úgy dönt, a bűn útjára lép és metamfetamin előállításába és eladásába kezd egy korábbi diákjával, Jesse Pinkmannel (Aaron Paul), hogy még halála előtt biztosíthassa családja anyagi jövőjét. A sorozat címe egy déli szlengből jön, melynek jelentése kb. "elszabadítani a poklot".[1] A magyar cím egyrészt utal a szívásra, mint a drogozás egyik formájára, másrészt átvitt értelemben arra, hogy Walter egyre nagyobb kalamajkákba keveredik, mióta rossz útra tért.




Better Call Saul

A Better Call Saul egy amerikai televíziós drámasorozat, melyet Vince Gilligan és Peter Gould készítettek. A sorozat a nagy sikerű Breaking Bad – Totál szívás című sorozat spin-offja, amelyet szintén Vince Gilligan készített. A történet 2002-ben kezdődik, hat évvel a Breaking Bad előtt, amikor a kezdő, teljesen elszegényedett ügyvéd, Jimmy McGill elkezdi ügyvédi praxisának felfuttatását, s amelynek végén Saul Goodmanné válik. Több karakter és helyszín is visszaköszönnek a műsorban a Breaking Badből, és néhány múltbéli történés is megmagyarázásra kerül. A sorozat jelenleg öt évaddal rendelkezik, hazánkban magyar szinkronnal az AMC mutatja be, illetve feliratosan látható valamennyi évad a Netflixen is.[1] Első epizódját 2015. február 8-án vetítették le, utolsó, hatodik évadát várhatóan 2021-ben mutatják be.
Akárcsak elődje, a Better Call Saul is hamar a közönség és a kritikusok kedvence lett. Számos díjra jelölték, első epizódja pedig a maga idejében a valaha volt legnézettebb tévéműsor volt kábeles adón az Egyesült Államokban.

